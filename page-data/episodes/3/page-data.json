{"componentChunkName":"component---src-templates-post-template-js","path":"/episodes/3/","webpackCompilationHash":"bf53184d43a95e742548","result":{"data":{"markdownRemark":{"id":"67f69023-80e0-5e58-ac29-9bab4988ced6","html":"<p>وقتی تلفن شما زنگ می‌خورد استرس می‌گیرید؟ وقتی صدای زنگ آن بلند می‌شود حالتان بد می‌شود و به این فکر می‌کنید که: «ای وای، الان باید دوباره جواب تلفن را بدهم؟» یا اینکه برعکس، وقتی کسی به‌جای تماس تلفنی، به شما پیام متنی می‌دهد، به این فکر می‌کنید که لحن او را متوجه نمی‌شوید و کلافه می‌شوید و ترجیح می‌دهید صدای طرف را بشنوید. در این قسمت قرار است به کانال ترجیحی آدم‌ها در برقراری ارتباط با دیگران بپردازیم. به این فکر کنیم که اگر یک نفر همیشه به ما پیام می‌دهد به این ‌خاطر نیست که آدم سرد یا بی‌تفاوتی است یا ما برای او مهم نیستیم.</p>\n<p>داستان از جایی شروع شد که پدر من نظامی بود و باعث می‌شد که ما خیلی به زنگ‌های آیفون و تلفن حساس باشیم. همیشه فکر می‌کردیم نکند یک نفر تماس بگیرد و بخواهد اطلاعات خاصی از ما بگیرد، جاسوسی بشود، حملۀ نظامی بشود و… . کلاً نوعی نگرانی دربارۀ پاسخ‌گویی به تلفن و آیفون وجود داشت. البته یک سری اتفاقات هم می‌افتاد که این فرضیات و توهمات ما را تقویت می‌کرد. مثلاً آدم‌هایی تماس می‌گرفتند و واقعاً سؤالات بی‌ربط می‌پرسیدند. یا کسانی که نباید، درب منزل می‌آمدند و باعث ایجاد تشنج و ناراحتی برای ما می‌شدند. شوخی خیلی بی‌نمکی هم آن زمان مد شده بود که تماس می‌گرفتند و صدایشان را عوض می‌کردند، یا وقتی متوجه می‌شدند که آن‌ها را نشناخته‌اید، شما را اذیت می‌کردند، تهدید می‌کردند یا شوخی‌هایی از این جنس که بعد از قبض روح شدن شما می‌گفتند: «شوخی کردیم» و «من فلانی‌ هستم.» فکر می‌کردند شوخی می‌کنند؛ درحالی‌که تمام این اتفاقات برای من در آن سن استرس‌زا بود و در مجموع باعث شد از تلفن، زنگ تلفن، زنگ آیفون و هر صدای آلارم‌دهندۀ دیگری متنفر بشوم. در تمام عمرم تلفنم روی ویبره بوده؛ یعنی بعضی وقت‌ها که روی ویبره نبوده، بقیه به من گفته‌اند تلفنم زنگ می‌خورد و متوجه می‌شوم حواسم نبوده که روی ویبره بگذارم. فقط به‌خاطر اینکه دوست ندارم صدای زنگ تلفن را بشنوم.</p>\n<p>یادم می‌آید قبل از ازدواجم، وقتی در خانه تنها بودم، تلفن را می‌کشیدم تا هیچ‌کس نتواند تماس بگیرد یا حتی بعد از اینکه ازدواج کردم هم هیچ‌وقت دنبال اینکه تلفن ثابت داشته باشیم نرفتم. همین الان هم تلفن ثابت نداریم و خیلی جاها که فرم پر می‌کنم و به‌اجبار می‌گویند باید شمارۀ ثابت بنویسی، شمارۀ خانۀ پدرم را می‌نویسم. تازه برای مقابله با زنگ تلفن یک سری تکنیک‌ها را هم اختراع کردم؛ مثلاً وقتی کسی تماس می‌گیرد، اگر مجبور نباشم سعی می‌کنم جوابش را ندهم و بعد از اینکه قطع کرد، بعد فاصله‌ای، به او پیام متنی بدهم. یا وقتی کسی پیام متنی می‌دهد که برایم اعلان می‌آید، سعی می‌کنم همان لحظه جواب ندهم. می‌گذارم کمی بگذرد تا حالت گفتگو پیش نیاید. خوب که حرف‌ها زده شد و پیام‌ها گذاشته شد، با فاصله‌ای نگاه می‌کنم و می‌خوانم و در قالب یک پیام پاسخ می‌دهم. با اینکه از این تکنیک‌های من‌درآوردی استفاده می‌کنم تا در برقراری ارتباط با بقیه کمتر اذیت بشوم، باز هم کسانی که با آن‌ها کار می‌کنم، خیلی‌وقت‌ها این ضعف را متوجه می‌شوند و از آن سوءاستفاده می‌کنند.</p>\n<p>یادم می‌آید قبلاً با مدیری کار می‌کردم و او این نکته را متوجه شده بود. همیشه یک سری درخواست‌ها یا سؤال‌هایی را مطرح می‌کرد که منطقی نبود و من می‌توانستم در متن خیلی قوی پاسخ او را بدهم و درخواست‌هایش را رد بکنم. یا اینکه نظریاتش را به چالش بکشم. او هم وقتی گیر می‌کرد، بلافاصله وسط همان مکالمه تماس تلفنی می‌گرفت و من دقیقاً پای تماس تلفنی همۀ امتیازات را می‌دادم؛ چون نمی‌توانستم مقاومت کنم و پای تلفن و «در لحظه فکرکردن» برای من سخت بود. حالا شاید کسانی باشند که بتوانند خیلی سریع همۀ مسائل را تحلیل بکنند و همان لحظه پای تلفن نظرشان را خیلی محکم بگویند، ولی حداقل من از آن آدم‌ها نبودم. نیاز داشتم به تک‌تک کلمات و جملات فکر کنم و این کار برای من شدنی نبود و شده بود عاملی برای سوءاستفاده از من. اینکه «هر موقع از سینا چیزی را می‌‌خواهید، با او تماس تلفنی بگیرید؛ نه ایمیل بزنید، نه پیام متنی بدهید.» این موضوع کم‌کم داشت خیلی من را اذیت می‌کرد، تا جایی که طاقتم تمام شد و رفتم پیش روانشناسم. موضوع را به او گفتم و توضیح دادم که این اتفاق برای من افتاده و نمی‌دانم چقدر باید با آن مواجه بشوم و چقدر باید بپذیرم و یاد بگیرم که با تلفن صحبت بکنم، در لحظه با آدم‌ها تعامل بکنم و بتوانم سریع فکر بکنم. روانشناس من چیزی گفت که انگار دنیا را به من دادند. گفت: «نه، از این خبرها نیست. اصلاً قرار نیست همۀ آدم‌ها مثل هم فکر بکنند، مثل هم ارتباط برقرار کنند یا اینکه کانال ترجیحی‌شان یکسان باشد. تو یاد بگیر از این به بعد در کار به‌هیچ‌وجه به تلفن کسی پاسخ ندهی. تو آدمی هستی که نیاز داری فکر بکنی تا پاسخ بدهی و این برای تو زمان‌بر است. از آدم‌ها خواهش کن به تو پیام بدهند و جوابشان را هم همان جا بده.»</p>\n<p>خیلی خوشحال شدم؛ چون دیگر می‌توانستم با اطمینان از آدم‌ها بخواهم اگر صحبتی با من دارند یا چیزی از من می‌خواهند، به‌صورت متنی برایم ارسال کنند و من هم به آن‌ها پاسخ بدهم. البته یک جاهایی هم مجبور می‌شوی تماس تلفنی برقرار بکنی که آن طبیعی است. روانشناس‌ها به همین دلیل خیلی برای من جذاب هستند؛ اینکه جاهایی که در تصمیم‌گیری‌ها شک داری، به تو جسارت تصمیم‌گیری می‌دهند و کمک می‌کنند شجاعت تصمیم‌گیری و ایستادن روی چیزهایی که همیشه در ذهنت بالا و پایین می‌کنی و نمی‌دانی آیا انجام‌دادنشان درست است یا نه را داشته باشی.</p>\n<p>بعد از آن به این فکر کردم همان‌طور‌که من دلایل خودم را برای برقراری ارتباط به‌صورت متنی دارم، حتماً آن آدم‌هایی هم که ترجیح می‌دهند با تلفن ارتباط برقرار کنند، دلایل خودشان را دارند. کمترین دلیل هم این است که لحن شما در تماس تلفنی خیلی بهتر منتقل می‌شود. ممکن است در متن، شوخی‌ها یا استعاره‌هایی که به کار می‌برید سوءتفاهم ایجاد کند. برای همین گفتم شاید بد نباشد کمی بیشتر به این موضوع بپردازم.</p>\n<p>گفتم بهتر است موضوعی را انتخاب بکنم و گشتم تا رسیدم به سیستم‌های ارتباط با مشتری. گفتم بهانه‌ای باشد برای بررسی سیستم ارتباط مشتری، برای تشخیص اولویت‌های آدم‌ها در راه‌های برقراری ارتباط.</p>\n<p>پرسش‌نامۀ جمع‌و‌جوری طراحی کردم و با همکاری بچه‌های پی‌پینگ آن را بین آدم‌های مختلف توزیع کردیم. موفق شدم ۲۱۰ پاسخ قابل اتکا جمع‌آوری کنم. نتایجی که از این پرسش‌نامه به دست آمد، الزاماً قابل تعمیم به جامعه نیست؛ اما سرنخ‌های خیلی خوبی به ما می‌دهد تا بتوانیم از آن‌ها استفاده بکنیم و ارتباطمان را با آدم‌های مختلف بهبود بدهیم. در ادامۀ پادکست، نکات جذابی که از تحلیل این داده‌ها به دست آوردم، برایتان تعریف می‌کنم. البته این نکته را هم بگویم که نسبت پاسخ‌گویان این پرسش‌نامه مساوی نیست؛ یعنی خانم‌ها و آقایان نسبت برابری نداشتند. از ۲۱۰ نفر پاسخ‌گو، بخش عمده‌شان آقایان بودند؛ اما من درصد نسبی گرفتم که امکان مقایسۀ بین خانم‌ها و آقایان فراهم بشود یا اینکه بین بازه‌های سنی مختلف بتوانیم با همدیگر مقایسه انجام بدهیم.</p>\n<p>اولین سؤالی که از پاسخ‌گوها پرسیدم این بود: «اگر بخواهید از سیستم پشتیبانی یک کسب و کار سرویس بگیرید، ترجیح می‌دهید از چه طریقی با آن‌ها ارتباط برقرار کنید؟» دوست دارند به آن‌ها زنگ بزنند، در شبکه‌های اجتماعی پیام بدهند، روی سایت یا اپلیکیشن آن‌ها چت بکنند، ایمیل ارسال کنند یا اینکه حضوری تشریف ببرند و مشکل خود یا درخواستشان را مطرح کنند. نکتۀ جالبی که از داده‌های سؤال اول به دست آمد این بود که بیش از ۸۰درصد آدم‌ها ترجیح می‌دادند از طریق پیام متنی درخواست خود را بگویند. منظور من از پیام متنی، مجموع گزینه‌های ایمیل و شبکه‌های اجتماعی و چت یا گفتگو روی سایت و اپلیکیشن است. اختلاف جالبی هم که وجود داشت، در گزینۀ تماس تلفنی بود. حدود ۳۷درصد خانم‌ها ترجیح می‌دادند تماس تلفنی بگیرند، در‌حالی‌که فقط ۱۱درصد آقایان تماس تلفنی را ترجیح می‌دادند. به نظر می‌آید که بخش عمدۀ آدم‌ها محتوای متنی را ترجیح می‌دهند. در ترجیح پیام‌های غیرمتنی، وزنۀ خانم‌ها سنگین‌تر است. در بازه‌های مختلف سنی هم اختلاف مشهودی وجود نداشت. فقط افراد زیر ۱۸ سال ارتباط در شبکه‌های اجتماعی مثل تلگرام و واتس‌اپ را کمی بیشتر از بقیۀ گروه‌های سنی ترجیح می‌دادند.</p>\n<p>در سؤال بعدی پرسیدم: «بعد از برقراری ارتباط با آن کسب و کار، ترجیح می‌دهید که طرف مقابل‌ شما خانم باشد یا آقا یا هیچ فرقی ندارد؟» تقریباً ۷۷درصد پاسخ‌گوها گفتند که برای ما فرقی نمی‌کند که خانم باشد یا آقا و در بقیۀ پاسخ‌دهنده‌ها، ۲۳درصد خانم‌ها و ۱۱درصد آقایان ترجیح می‌دادند با یک خانم صحبت بکنند. یعنی خانم‌هایی که برای جنسیت اولویت قائل‌اند، ترجیح می‌دهند با یک خانم در ارتباط باشند و در بازه‌های سنی مختلف، تفاوتی در اولویت جنسیت پاسخ‌گو وجود نداشت.</p>\n<p>سؤال آخر هم این بود: «وقتی خدمات پشتیبانی را دریافت می‌کنید، ترجیح می‌دهید با لحن دوستانه و غیررسمی با شما در ارتباط باشند یا لحن ادبی و رسمی؟» تقریباً دوسوم پاسخ‌گوها لحن غیررسمی و دوستانه و یک‌سوم، لحن ادبی و رسمی را ترجیح می‌دادند. در تفکیک جنسیتی هم همین نسبت برقرار بود؛ یعنی در آقایان باز هم دو‌سوم ترجیح می‌دادند لحن غیررسمی و یک‌سوم ترجیح می‌دادند رسمی باشد. در خانم‌ها هم همین‌طور. اما در تفکیک سنی، زیر ۱۸سال‌ها لحن غیررسمی و دوستانه را سه برابر بیشتر ترجیح می‌دادند و در مقابل، افرادی که بالای ۳۵ سال بودند، تقریباً با یک نسبت ۵۰ به ۵۰ لحن رسمی و غیررسمی را انتخاب کرده بودند.</p>\n<p>شاید به نظر بیاید این پژوهش فقط به درد صاحبان کسب و کارها بخورد و فقط آن‌ها بتوانند از آن استفاده کنند؛ ولی واقعیت اینجاست که کانال ترجیحی آدم‌ها در برقراری ارتباط، فقط مرتبط با کسب و کار و مشتری نیست. ما صبح تا شب با آدم‌های مختلف در ارتباط هستیم. پدر، مادر، همکار، دوست و… فرقی نمی‌کند. آ‌ن‌ها هم اولویت‌های خودشان را دارند. واقعاً بیاییم به این فکر کنیم که چه کسانی هستند که ما اولویت‌هایشان را رعایت نمی‌کنیم و در برقراری ارتباط اذیتشان می‌کنیم. یا اینکه برعکس، چه کسانی هستند که ما را اذیت می‌کنند و ما خجالت می‌کشیم که به آن‌ها بگوییم: «این کانال ترجیحی من نیست، اگر می‌شود لطفاً به من پیام بده، یا اگر می‌شود لطفاً به من زنگ بزن.»</p>\n<p>در ارتباط با همین موضوع، با چند نفر از دوستانم که نوع کانال برقراری ارتباط برایشان مهم بود، گفتگویی کردم.</p>\n<p>برای شروع هم به سراغ دوستم امیرعلی رفتم. بعد از اینکه متوجه شد می‌خواهم با او مصاحبه کنم و مصاحبه را ضبط کنم گفت: «اگر نکته‌ای هست ترجیح می‌دهم بنویسم و به‌صورت متنی باشد.» اتفاقاً حس کردم شاید شروع خوبی باشد. همین جا از او پرسیدم: «چرا دوست نداری صدای تو ضبط بشود؟» گفت: «خب من حس می‌کنم وقتی صدای یک نفر را ضبط می‌کنند یا پیام صوتی ارسال می‌کنند، امکان دارد بعدها این صدا را تقطیع کنند و از آن سوءاستفاده بشود.»</p>\n<p>گفتم: «خب این کار در تماس تلفنی هم ممکن‌ است. ممکن است یک نفر پیام تلفنی را هم ضبط کند.» گفت: «آره ولی شیوعش کمتر است؛ اما شما وقتی پیام صوتی می‌دهی، قطعاً صدای ضبط‌شده‌ات در تلفن همراه کس دیگری هست.» بعد با محمد صحبت کردم. کانال ترجیحی ارتباطی او گذاشتن پیام صوتی و وویس در شبکه‌های اجتماعی است. دربارۀ اینکه چرا دوست دارد با پیام صوتی در ارتباط باشد و چالش‌هایی که این کانال ترجیحی احتمالاً برایش ایجاد کرده، سؤال کردم.</p>\n<p>در جواب گفت: «اعتقاد دارم که نوشتن هیچ روح و حسی را منتقل نمی‌کند. مگر اینکه بعد از متن علامت سؤال یا تعجب یا ایموجی و استیکری استفاده شود تا بفهمی نویسنده الان با این عبارت خیلی دارد می‌خندد، یک کوچولو دارد می‌خندد و… . ولی با وویس لحن را منتقل می‌کنی. بعد هم چیزی که در استفاده از وویس اولویت دارد، بحث وقت است. به نظرم تایپ‌کردن خیلی وقت می‌گیرد. یک جملۀ پنج کلمه‌ای را در یک ثانیه می‌گویی، ولی شاید در سه ثانیه تایپ کنی.»</p>\n<p>پرسیدم: «در کار چطور؟ اگر فوری باشد باز هم وویس می‌دهی؟»</p>\n<ul>\n<li>«به کسانی که همیشه آنلاین هستند وویس می‌دهم. اما به کسانی که می‌دانم ممکن است نیم ساعت دیگر ببینند و جواب بدهند زنگ می‌زنم. ولی کلاً با وویس راحت هستم، البته خب عده‌ای هم راحت نیستند.»</li>\n<li>«با کسانی که با وویس راحت نیستند چطور برخورد می‌کنی؟ سعی می‌کنی خودت را با آن‌ها منطبق کنی؟»</li>\n<li>«بستگی دارد. با بعضی‌هایشان، آره. با بعضی هم به روال خودم ادامه می‌دهم. بعضی‌هایشان خیلی مقاومت دارند؛ یعنی طرف بعد از هرچندتا وویس می‌گوید ’ای بابا باز تو شروع کردی وویس دادن.̔ یعنی در این حد. انگار مثلاً دارم کار اشتباهی می‌کنم. با یک حالتی می‌گوید… خوب من هم دارم از یک شیوۀ مکالمه استفاده می‌کنم. کار اشتباهی نمی‌کنم. اما با حالتی می‌گوید که ای بابا… آدم ترجیح می‌دهد بنویسد.»</li>\n</ul>\n<p>بعد از اینکه گفتگویم با محمد تمام شد، از صفورا، همسر محمد، خواستم او هم نظر خود را بگوید. با توجه به اینکه کانال ترجیحی صفورا، برعکس محمد، تلفن بوده و از ابتدا تمایلی به پیام صوتی نداشته، می‌خواستم بدانم این چالش را چطور برای خود حل کرده.</p>\n<p>او گفت: «اول اینکه تلفن برای من در اولویت است. الان هم هر چیزی می‌شود متن که هیچی فعلاً، سریع تلفن را بر‌می‌دارم که الو محمد، مثلاً این به ذهنم رسید. درصورتی‌که می‌شود با وویس هم همان را انتقال داد و جواب شنید. حس می‌کنم چون احتمالاً برای گرفتن جواب عجولم، سریع تلفن را برمی‌دارم. چون فکر می‌کنم اگر وویس بدهم، حالا تا او ببیند، بعد بخواهد جواب من را بدهد، بعد من دوباره بخواهم آن را بگیرم در گوشم و… خودش یک پروسه است. بعد که با محمد آشنا شدم، من را با وویس آشنا کرد و الان خیلی از کارهایم را با وویس انجام می‌دهم؛ چون واقعاً می‌بینم که ممکن است طرف تلفن را فراموش کند. خود من این‌طوری هستم. ممکن است تلفن را زمین بگذارم و یکی به من چیزی گفته باشد، بعد این‌قدر کار پیش بیاید یادم برود. ولی وقتی متن یا حالا وویس باشد، بالاخره چک می‌کنی و می‌بینی که اوه، مثلاً فلانی به من پیام داده بود. وقتی اسمی می‌آید، وویس یا متن فرقی نمی‌کند. می‌بینی و یادت می‌افتد که باید کاری را انجام بدهی.»</p>\n<p>بعد از اینکه صحبتم با محمد و صفورا و امیرعلی تمام شد، به نظرم رسید که بهتر است نظر یک متخصص را هم دربارۀ این موضوع بگیرم. سراغ دکتر سیاوش صلواتیان، عضو هیئت‌علمی دانشکدۀ ارتباطات و رسانۀ دانشگاه صدا و سیما رفتم و از ایشان خواستم دربارۀ این موضوع بیشتر برای ما توضیح بدهند.</p>\n<p>ایشان گفتند: «در حوزۀ ارتباطات نظریه‌ای هست که ریشه‌اش از ارتباطات سازمانی آمده. به آن نظریۀ MRT یاmedia richness theory به‌معنی نظریۀ غنای رسانه‌ای می‌گویند. این نظریه می‌گوید که هرکدام از کانال‌های مختلف ارتباطی، ظرفیت‌های انتقال اطلاعات متفاوتی دارند. من اگر به تو پیامک بدهم: ̕چطوری؟̔ بعد تو به من جواب بدهی: ̕خوبم ̔، من فقط یک سری نشانه‌های کلامی تو را دریافت می‌کنم. یعنی حرف خ و واو و ب و میم. از این کانال متنی، حجم مشخصی از اطلاعات انتقال پیدا می‌کند و این کانال یک غنای مشخصی برای انتقال اطلاعات دارد. حالا اگر پشت تلفن با وویس بگویم: ̕چطوری؟̔ و تو با وویس بگویی: ̕خوبم̔، به غیر از آن دیتای کلامی خ و واو و ب و میم، دیتای توناژ صدای تو، ریتم صدای تو و لحن صدای تو هم اضافه می‌شود؛ یعنی در این کانال میزان غنای اطلاعاتی که انتقال داده می‌شود متفاوت است. حالا اگر من رو در رو از تو بپرسم: ̕چطوری؟̔ و تو بگویی: ̕خوبم̔، به غیر از همۀ آن اطلاعات قبلی که من داشتم، نشانه‌های چهره و زبان بدن، ژست، رنگ صورت و… را هم دارم. خب طبیعتاً خیلی بهتر می‌توانم بفهمم که واقعاً خوب هستی یا نیستی. نظریۀ MRT می‌گوید که کانال‌های رسانه‌ای مختلف، غنای متفاوتی دارند و حجم اطلاعاتی که می‌دهند متفاوت است. حالا در انتخاب کانال مؤلفه‌های متعددی دخیل است؛ یعنی این‌طور نیست که ما فکر کنیم چون کانالی غنی‌تر است، حتماً بهتر هم هست. خیر، این‌طور نیست. این یک تئوری‌ است که یکی از مؤلفه‌های تأثیرگذار در انتخاب کانال ترجیحی، میزان اطلاعاتی است که از آن کانال می‌شود به سهولت انتقال داد؛ یعنی تو با گفتن یک خوبم ساده، حجم اطلاعاتی را انتقال می‌دهی که اگر می‌خواستی با متن بفرستی، باید سه‌چهار خط دربارۀ آن می‌نوشتی.»</p>\n<p>قرار نیست همۀ آدم‌ها را مجبور کنیم که در کانال ترجیحی ما قرار بگیرند؛ چون من دوست دارم با تلفن ارتباط برقرار کنم، پس همه باید به این موضوع احترام بگذارند. چون من دوست دارم پیام متنی دریافت کنم، پس همه باید از طریق پیام متنی با من در ارتباط باشند و… . نه، برقراری ‌ارتباط نوعی داد‌و‌ستد است. شما یک جاهایی کوتاه می‌آیید و یک جاهایی امتیاز می‌گیرید. بهتر این است که همۀ ما همدلانه‌تر به موضوع نگاه کنیم و اگر واقعاً اولویتی نداریم یا چیزی اذیتمان نمی‌کند، با طرف مقابلمان راه بیایم و با روشی که دوست دارد با او ارتباط برقرار کنیم تا او هم کمتر اذیت بشود.</p>\n<p>برای ارتباط با حامی این قسمت از لینک زیر استفاده کنید:</p>\n<p><a href=\"https://www.payping.ir/\">https://www.payping.ir/</a></p>","fields":{"slug":"/episodes/3/","tagSlugs":["/tag/سینا-شفیع-زاده/","/tag/کلینیک-مغز-و-شناخت/"]},"frontmatter":{"number":"۳","title":"لطفا بنویس","date":"2019-06-29T00:30:00.121Z","category":"Episodes","description":" وقتی صدای زنگ تلفن میاد استرس می گیرید؟ یا وقتی کسی به جای تماس گرفتن، پیام متنی براتون ارسال می‌کنه کلافه می‌شید؟.","tags":["سینا شفیع‌زاده","کلینیک مغز و شناخت"],"mp3":"https://anchor.fm/s/af66c88/podcast/play/3712675/https%3A%2F%2Fd3ctxlq1ktw2nl.cloudfront.net%2Fproduction%2F2019-5-29%2F17827148-48000-1-e783bba7cc063.mp3","castbox":"https://castbox.fm/episode/%D9%82%D8%B3%D9%85%D8%AA-%D8%B3%D9%87%3A-%D9%84%D8%B7%D9%81%D8%A7-%D8%A8%D9%86%D9%88%DB%8C%D8%B3-id2148037-id166875058","google_podcast":"https://podcasts.google.com/?feed=aHR0cHM6Ly9hbmNob3IuZm0vcy9hZjY2Yzg4L3BvZGNhc3QvcnNz&episode=MWUxYThmOGQtODgyYy03NTNhLWQ0ZjItNzY0MmUxZGU4MjVi","spotify":"https://open.spotify.com/episode/0r27GlyePeFE8a1VJqNwOW","castbox_embed":"https://castbox.fm/app/castbox/player/id2148037/id166875058","youtube":null,"anchor":"/ep-e4fq73/a-ahuhsc","cover":"03","banner":null}}},"pageContext":{"isCreatedByStatefulCreatePages":false,"slug":"/episodes/3/"}}}